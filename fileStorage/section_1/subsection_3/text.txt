1941. gada 13. un 14. jūnija deportācijas.
No Stirnienes stacijas tika deportēts 81 cilvēks. Tie pārsvarā bija Stirnienes pagastā vadošie cilvēki, kas darbojās svarīgos amatos. Arī tika izsūtīta ģimenes no Barkavas un Atašienes pagastiem, jo šie pagasti atrodas ģeogrāfiski tuvu Stirnienes stacijai.
1949. gada 25. marta deportācijas.
1949. gada 24. martā Stirnienes stacijā ierodas virsnieks, kuram ir kapteiņa dienesta pakāpe. Viņs stacijas darbiniekiem paziņo, ka ir ieradies veikt svarīgu operāciju. Stacijas darbinieki bija spiesti klausīt un pakļauties virsnieka pavēlēm. Stirnienes stacijas viena no telpām tika atvēlēta telekomunikācijas sakariem. 
No plkst. 21:00 – 22:00 Stirnienes stacijā ieradās pirmie kravas vilciens. Tika dots uzdevums atkabināt 7 – 8 vagonus, kuriem bija aizrestoti logi. Šie atkabinātie vagoni bija jānovieto pie pasažieru pieņemšanas ceļa. 
Pēc plkst. 22:00 Stirnienes stacijā ierodas pirmās ļauzu grupas bruņotu vīru pavadībā. Šajās cilvēku rindās bija iedzīvotāji Stirnienes, Varakļāniem, Barkavas, Atašienes, Nagļiem, Dekšārēm un Galēniem.
Ap pusnakti Stirnienes stacijā ierodas rajona KP sekretārs Kaupužs. 
1949. gada 25. marta agrā rītā vairums cilvēku tika sasēdināti vagonos un Stirnienes staciju arī pameta rajona KP sekretārs Kaupužs. Vagonus kārtīgi apsargāja valsts drošības dienesta karavīri. 
Virsnieks, kas ieradās Stirnienes stacijā 24.martā, negribēja Daugavpils dzelzceļa nodaļas komerdienesta priekšniecībai atklāt galamērķi. Pēc strīda ar Daugavpils dzelzceļa komercdienesta priekšniecību virsnieks nosauca galmērķus, un tie bija - Omskas, Irkutskas un Tomskas apgabali. 
Lai arī officiālais datums tiek minēts 25.marts, tomēr, no Stirnienes stacijas cilvēki tika izvesti 1949.gada 26. martā. Katrā vagonā atradās 25-30 cilvēki. Kopumā no Stirnienes stacijas 1949. gada deportācijās tika deportēti 220-250 cilvēku. 
Deportēto cilvēku mantas piesavinājās karavīri, bet arī daļa mantu tika izvietotas Stirnienes veikalā, kur visi, tās varēja ņemt par brīvu.
“ŠEIT SĀKAS LATGALES CILVĒKU MOKU CEĻŠ UZ SIBĪRIJU”. Šādi vārdi ir redzami uz 1992. gada atklātā memoriāla, kas atrodas pie Stirnienes stacijas.