Par Stirnienes pagastu, laika posmā no 1927. – 1940. gadam ir aprakstīts “Latviešu konversācijas vārdnīcā”.
Pirms II pasaules kara, Stirnienes pagasts atradās Rēzeknes apriņķī, par to liecina arī Stirnienes draudzes metriku grāmatas. Pagasta iedzīvotāji piederēja pie Stirnienes katoļu draudzes un Varakļānu evanģēliski luteriskās draudzes. 
“Latviešu konversācijas vārdnīcā” ir minēts, ka Stirnienes pagasta kopējā platībā bija 12417, 57 ha. Pagasta, esot bijušas trīspakāpju saimniecībās, tādēļ daļa no platības tika izmantota saimniecību vajadzībām. Visvairāk Stirnienes pagastā bija vecsaimniecību (345), tad sekoja jaunsaimniecības (95), bet vismazāk bija sīksaimniecību (65). 
Laika posmā no 1927. – 1940. gadam Stirniene pagasta iedzīvotājiem bija arī iespēja apmeklēt veikalus, aptieku, doktorātu, bibliotēku, varēja strādāt – konditoreja, maizes ceptuvē, dzirnavās, vilnas kārstuvē un citos nelielos rūpniecības uzņēmumos.
Stirnienes pagasts savu budžetu lielāko daļu veidoja no nekustamo īpašumu nodokļa. Nauda pārsvarā tika tērēta izglītībai, veselības aizsardzībai un sabiedrības apgādībai.
Līdz II pasaules karam Stirnienē bija trīs skolas – Stirnienes pamatskola, Bernānu 1. pakāpes pamatskola un Stirnienes 1. pakāpes pamatskola, Brōku 1. pakāpes pamatskola un Pušmucānu 1. pakāpes pamatskola, kur katrā skolā strādāja aptuveni 2 – 4 pedagogi. 
Pagasta teritorija arī sevī ieskauj Ošas upi un divus ezerus – Teilānu un Ciematnieku ezeru.