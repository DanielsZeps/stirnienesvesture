Stirniene kā apdzīvota vieta tika apdzīvota jau apmēram 9.gs. mūsu ērā. Stirniene bija tipisika apdzīvota vieta Lubānas zemienē, kurā bija izplatīta baltu kultūra. Galvenās iezīmes bija skeltapbedījumi ar inventāru kapu uzkalniņā un akmens riņķi. Netālu no mūsdienu Stirnienes kapiem 1872. gadā tika veikti privāti arheoloģiskie izrakumi. Veiktajos izmeklējumos, septiņos uzkalniņos tika atrasts 7.-15. gadsimta senlietas, bet kopumā Stirnienes kapalaukā atrodas vairāk kā 100 kapu uzkalniņu. Šajos izrakumos pie cilvēka skeleta atrasts dzelzs šaurasmens cirvis, dzelzs spieķadatu rota ar bronzas savienojošu važiņu, kurai šķērsgriezumā ir trīsstūraini loceklīši, šaurasmens cirvis ar nedaudz liektu muguru un apaļu kātcauru, kā arī uzmavas šķēpa gals. 1872. gadā notika Pēterburgas zinātņu akadēmijas rīkota ekspedīcija uz Stirnienes senkapiem, kurā tika atrastas liecības par seno dievību pielūgšanas rituāliem. Tika konstatēts, ka tie ir 9.-12. gadsimta apļveida ugunskapi. Šobrīd atrastie priekšmeti atrodas Pēterburgas Ermitāžā, Tartu un Varšavas muzejos. Vēl faktu, ka Stirniene un tās tuvākā apkaime bija jau izsenis apdzīvota, pierāda 2020. gada no jauna atklātais Atašienes pilskalns.