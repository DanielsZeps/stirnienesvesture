Boļeslavs Sloskāns dzimis Stirnienes pagasta Tiltagalā 1893. gada 31. augustā.
1893. gada 5. septembrī tika kristīts Stirnienes draudzes baznīcā.
Būdams 18 gadus vecs, 1911. gadā iestājās Pēterburgas Garīgajā seminārā un Pēterburgas Katoļu akadēmijā.
Par priesteri Sloskānu ordinēja 1917. gada 21. janvārī Mogiļevas bīskaps J. Cepļaks, iesvētīšana notika Pēterburgas katedrālē.
Boļeslavs Sloskāns savu pirmo Svēto Misi celebrēja Ludzā 1917. gada 22. aprīlī. 
Pēc tam, kad 1918. gada novembrī tika nodibināta Latvijas republika, bīskaps Boļeslavs Sloskāns Krievijā kļuva par aizdomās turētu āzemnieku. Pēc neatkarības atjaunošanas Latvija kļuva par neatkarīgu diecēzi ar centru Rīgā, kur varētu darboties arī jaunais priesteris Boļeslavs Sloskāns.
Laika posmā no 1919.-1926. gadam, Sloskāns kalpoja par priesteri – Pēterburgā, Šliselburgā, Petrozavoskā, Maskavā un citur.
Sv. Ludviga franču draudzes baznīcā 1926. gada 10. maijā bīskaps M. d’Erbiņjī slepeni iesvētīja Boļeslavu Sloskānu par bīskapu un viņam tika piešķirts Cilitānas titulārbīskapa nosaukums.
1926.gadā Sloskānu iecēla par Mogiļevas un Minskas diecēžu apustuisko administratoru.
Padomju vara 1927. gada 4. septembrī Sloskāna mājā ar provokatīva aģenta palīdzību noslēpa dokumentus, kas bīskapu Sloskānu ļāva apsūdzēt militārā spiegošanā. Pēc nepilnām divām nedēļām 1927. gada 16. septembrī Sloskāna mājā notika kratīšana, kuru veica čekisti. Kratīšanas laikā tika atrasti noslēptie dokumenti, kuros ir informācija par kara daļām pienākošos pārtikas normu pavēlēm, kartes, kurās ir atzīmētas un aprakstītas pilsētas, kā arī kāda revolucionāra kara padomes pavēle.
1927. gada 17.septebrī notika pirmais bīskapa Boļeslava Sloskāna arests.
1927. gadā tika ieslodzīts Solovku koncentrācijas nometnē. 1928. gada aprīļa otrajā pusē tika nosūtīts strādāt pie ceļa Kema-Uhta būves.
1929. gadā Sloskāns tika pārvests uz Anzeras salu.
1930. gada oktrobrī Sloskānu atbrīvoja.
1930.gada 1. novembrī Boļeslavs Sloskāns atgriezās Mogiļevā.
Bet jau 1930. gada 8. novembrī Sloskānu atkal arestēja un izsūtīja uz Sibīriju. Izsūtījuma vieta bija Krasnojarskas apgabala Staroturuhanskā.
1933. gada 16. janvārī Sloskāns tika nogādāts no izsūtījuma vietas Krasnojarskā uz Maskavu, bet no Maskavas – uz Latviju.
1933. gada 22. janvārī Bigosovas (Indras) stacijā bīskapu Sloskānu samainīja pret Latvijā aizturētu padomju spiegu A. Stachovski.
1933. gadā B. Sloskāns viesojās Ludzas valsts ģimnāzijā, kur aicināja visus klātesošos nodziedāt Latvijas valsts himnu.
1934. gada jūnija bīskaps Boļeslavs Sloskāns tika iecelts par Rīgas Garīgā semināra profesoru un garīgo vadītāju.
B. Sloskāns bija garīgais tēvs, profesors un direktors Rīgas katoļu Garīgajā seminārā, LU profesors Teoloģijas fakultātē no 1938. līdz 1940. gadam. Boļeslavs Sloskāns vadīja rekolekcijas (garīgos vingrinājumus) sv. Jēkaba katedrālē Rīgā, Aglonā, kā arī citās baznīcās Latvijas teritorijā.
1944. gada rudenī B. Sloskāns un vēl septiņi dažādu konfesiju bīskapi devās trimdā uz Vāciju. Vācijā sekoja dzīve bēgļu nometnēs.
1947. gadā Sloskāns pārcēlās uz dzīvi Beļģijā. Viņš sāka strādāt Beļgijā Lēvenas Katoļu universitātē. 1951. gadā Hilversumā (Nīderlandē) Boļeslavs Sloskāns atklāja pirmo kongresu “Baznīcas spaidos”.
1955. gadā Sloskāns tika norīkots par moderatoru trimdas latviešu un igauņu katoļiem.
No 1962. – 1965. gadam bija Vatikāna II koncila delegāts.
1981. gada  18. aprīlī bīskaps Boļeslavs Sloskāns nomira. Simboliskā atgriešanās Latvijā no Lēvenas Beļģijā, notika 1933. gada 10. oktobrī, kad Sloskānam apritētu 100 gadi.
2004. gadā pāvests Jānis Pāvils II ar dekrētu pasludina bīskapu Sloskānu par godināmu.
Šobrīd Vatikānā turpinās process, lai bīskapu Sloskānu pasludinātu par svētīgo un vēlāk arī svēto. Viņa mirstīgās atliekas šobrīd ir pārapbedītas Aglonas bazilikas kriptā.