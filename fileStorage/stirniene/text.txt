Baltzara Rusova 1483. gada hronikā mūsdienu Stirniene ir minēta kā Stirnen, kas piederēja grāfiem Borhiem. Stirnen pieder Simonam Borham. Lai gan Stirnienes apkaime jau 15. gadsimta piederēja grāfiem Borhiem, tomēr Stirnienes muiža vēl viņiem nepiederēja, jo īpašumi tika izlēņoti par kara dienestu.
Jau 16. gadsimtā Varakļānu īpašumi piederēja Polijas karalistes lielkancelram Janam Jenžejam Juzefam Borham. Viņš arī saimniekoja Stirnienes muižā. J.J.J. Borhs bija precējies ar Ludvigu Zībergu, viņiem piedzima divi dēli, no kuriem viens – Mihaels Jans, kļuva par Varakļānu muižas pārvaldnieku.
Mihaels Borhs bija nozīmīga 18.19. gadsimta persona Eiropā. M. Borhs bija Polijas Seima loceklis un ģenerālkvartīrmeistars. Studējis mineraloģiju, ģeoloģiju, interesējies par literatūru un mākslu. Pabeidzis Collegium prium  poļu aristokrātu mācību iestādi, tad uzsācis militāru karjeru Lietuvas lielkņazises kājnieku gvardē. 1783. gadā Borhu dzimta saņem Polijas karaļa atzinību, līdz ar to viņiem piešķir grāfu titulu. Mihaels Borhs bija liels ceļotājs, viņš Itālijā, Sicīlijas salā, savācis bagātīgu menerālu, vulkānisko iežu un dārgakmeņu kolekciju. Līdz 1872. gadam kolekcija atradās Varakļānu muižā. M. Borhs, esot pirmais, kas uzmērijis Etnas vulkana augstumu, uzzimējis vulkāna karti. Kad beidzās diplomātiskā misija Anglijā, Mihales Borhs apmetās uz dzīvi Varakļānu muižā. Borham bija vairāki īpašimi, kas sevī ietvēra 806 zemnieku saimniecības ar 110 427 desetīnām zemes, kā arī tajā laikā dzīvoja 6311 iedzīvotāju. 
Stirnienē viņam bija vasaras rezidence ar plaši attīstītu muižas saimniecību, tai skaitā orenžēriju, spirta brūzi, ledus pagrabiem un krāšņu parku. 
Mihaels Borhs bija ievērojams sava laika diplomāts, zinātnieks un rakstnieks, ģeologs, ķīmiķis dabas pētnieks, vēsturnieks.  Viņš aktīvi veica zinātniskos pētijumus, par kuriem izdevis vairākas grāmatas. 1795. gadā Varšavā izdota viņa poēma franču valodā “Varakļānu pils jūtu dārzs”, kurā parādās viņa filozofiskie un estētiskie uzskati.
Pie Stirnienes muižas atrodas īpatnējs akmens, ko no sava ceļojuma atveda M. Borhs. Tauta to apvija ar nostāstiem un joprojām sauc par meteora akmeni, lai gan tas ir vulkāniskas cilmes. 
Mihaelam Borham bija trīs dēli un četras meitas – Karols, Juzfes, Aleksandrs. Sofija, Inese, Izabella, Anete, bet dzimtas īpašumus grāfs M. Borhs novēlēja saviem dēliem. Stirnienes muiža tika novēlēta Juzefam Borham, kurš bija viņa jaunākais dēls.