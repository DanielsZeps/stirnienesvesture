Mājaslapa ir tapusi, balstoties uz Sanda Mestera zinātniski pētnieciskā darba “Vēstures avotos balstīta Stirnienes vēsture”.
Sandis: "Mēs katrs nākam no savas kultūrsvesturiskās vides, kurā ietilpst identitātes apzināšanās, kas uzliek zināmu pienākumu, to kopt, attīstīt un nodot jaunākajām paaudzēm! Daļu savas bērnības pavadīju Stirnienē. Tas ir mazs ciematiņš Latgalē, kas sevī slēpj ļoti interesantu vēsturi! ZPD es nerakstīju tikai skolas dēļ, es to darīju sevis un savas kultūrvēsturiskās identitātes dēļ, kas, kā iepriekš minēju mums uzliek zināmu pienākumu, bet ne visi to apzinās, jo ir daļa, kas arī bēg vai arī izvairās no savas patiesās identitātes! Lai šie darba augļi ir kā dāvana Stirnienei, jo ir svarīgi zināt arī mazo ciematiņu vēsturi, kas kopā veido Latgales un arī visas Latvijas valsts vēsturi!"
Daniēls: "Mūsdienās notiek pasaules digitalizācija un aiza starp digitālo un reālo kultūru kļūst šaurāka. Esmu par to pārliecināts, jo mācos web dizainu un to izteikti pamanu. Digitalizācija apspiež mazāk pazīstās kultūras un vidi, kurā tās ir radītas, tāpēc vajag abus aspektus apvienot, lai papildinātu abas puses. Ir jāpadarīt šo informāciju digitālu, lai tā būtu plašāk pieejama, lai kāds, kurš dzīvo Latvijas rietumos var uzzināt par to, kas notiek šeit, austrumos."
Mājaslapas dizaina un tehniskā izpildījuma autors: Daniēls Zeps
Mājaslapas idejas un teksta autors: Sandis Mesters